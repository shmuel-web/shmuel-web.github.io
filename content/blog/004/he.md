---
post_number: 4
title: 'שכינתא בגלותא'
date: '2025-10-30'
summary: 'מחשבה על אישה חרדית שליחת וולט, על הקושי שבין העולמות ועל הכלים לגאולה שטמונים דווקא בתפר הזה.'
tags: ['בין העולמות', 'חברה', 'תורה', 'גאולה', 'חוזרים בתשובה']
draft: false
---

שכינתא בגלותא
ערב אחד, ברכבת, ראיתי אישה חרדית.
 שחרחורת.
 חצאית ארוכה, גרביונים עבים, כיסוי ראש.
 ומעל הכול קסדה כחולה של וולט.
 היא עמדה ליד הקורקינט שלה, מחכה לתחנה אחרי יום עבודה ארוך.
לא הצלחתי להפסיק להסתכל.
 היא הייתה צנועה מאוד, מובכת, מודעת למבטים שננעצים בה.
רחמתי עליה.
הנחתי לעצמי שהיא כנראה חוזרת בתשובה כמוני, הרי אשה חרדית מבית לא תעבוד בעבודה כזאת, אולי היא אפילו גרושה, בטח יש לה ילדים בבית והיא חייבת להביא פרנסה.
מצד אחד רף דתי גבוה, מסירות אמיתית.
ומצד שני שליחה בוולט, המדרגה הנמוכה ביותר בכלכלת האפליקציות
בלי מעסיק, בלי חברים לעבודה, רק אלגוריתם ששולח אותה ממקום למקום, אישה ענייה מהפריפריה משרתת את השמנת של גוש דן.

 לא נמצאת בעולם הזה ולא בעולם הבא
 שמירת מצוות  הדוקה שלא מתחברת עם העולם הזה בכלל
מצד שני היא נאלצת להתפרנס מן המודרניות המקולקלת ביותר זאת שלא מצליחה לעבור בגרון של אדם מאמין.
שכינתא בגלותא.
אבל דווקא בתוך התהום החשוכה הזאת, בתוך הבלבול והמבוכה,
 ניצת לפתע אור דק,
נשמתה כאילו מביטה ואומרת לי ״אל תראוני שאני שחרחורת״

פה מונחים כל הכלים של הגאולה.
“הישן יתחדש והחדש יתקדש”, אמר הרב קוק.

התנועה הזו מצד אחד להתקדש ומצד שני להתחדש מתקיימת בפועל בחוזרים בתשובה, במקום שזה יקרה על פני דורות ומגזרים
זה קורה באדם אחד לפעמים בתוך תקופה קצרה של 3 שנים
שנה בישיבה שנה ביציאה לעולם העבודה ושנה של סינתזה שמנסה לגשר ולחבר בין העולמות.
 
בהופעה הראשונה שלהם הם נראים כמו ברווזון מכוער ומגושם.
כזה שאף אחד לא נותן לו סיכוי.

בדיוק כמו שליחת הוולט הזאת
החילוניות בזה לה כי היא פרימטיבית ועניה,
החרדיות ודאי לא מקבלת את זה שהיא יוצאת לעבוד ברחובת תל אביב על קורקינט,
אפילו הדתי לאומי לא מצליח לחבר בין הקיצוניות הדתית לגשמיות התל אביבית כל כך


אבל אני כבר רואה איך הברזון המכוער הזה 
דווקא הוא נושא בתוכו את הכלים להפוך לאווז מלא יופי וחכמה.

לחבר בין ישן לחדש וקודש לחול בחיבור גבוה עמוק ואמיתי

כי האדם יראה לעיניים וה' יראה ללבב, 
יש פה רצון עמוק לקדושה יהדות בלי פשרות שכלל לא מפחדת מחילוניות וקידמה
ואלו הם כלי הגאולה
אני יודע שאבן מאסו הבונים
עוד תהיה לראש פינה

אבל עד אז לפחות נשתתף בצער השכינה
