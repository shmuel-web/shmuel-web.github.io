---
post_number: 1
title: |
  פוסט ראשון
  מתחילים מכאן
date: '2025-10-27'
summary: 'למה אני כותב את הבלוג הזה, ולמה אתם יכולים לצפות'
tags: ['בין העולמות', 'חשיבה', 'תורה טכנולוגיה וחברה', 'התחלה']

---
### אז למה אני כותב את הבלוג הזה
הרבה זמן חשבתי שאני והרעיונות שלי הם סוג של *בדיעבד*.  
 אני לא רב,  
 אני לא אקדמאי,  
לא ממש יזם.  
 לא לגמרי דתי, לא לגמרי חילוני.  
 לא שייך לאליטה התל אביבית, אבל גם לא ממש משתלב בפריפריה שבה גדלתי ושבה אני בוחר לגור,

אני חוזר בתשובה חזרתי בתשובה לאחר שירות קרבי  
למדתי בישיבה חרדית ולאחר מכן בישיבה חסידית בשיטת הרב אשלג ולאחר מכן בישיבה חרד״לית ביד בנימין  
טרדות הפרנסה הובילו אותי לחפש מקצוע ולוותר על השאיפות הרוחניות שלי  
כשהבנתי שתוכנה ויזמות זה מה שאני רוצה לעשות כבר הייתי אברך נשוי עם 2 ילדים 
התחלתי ללמוד עצמאית ובקורסים עד שקיבלתי הזדמנות ופתאום אני איש הייטק  
משרד עם נוף לים בתל אביב

### המעבר מהנפילה בין הכסאות לחיבור בין העולמות
לכאורה הצלחתי אבל בפועל תמיד הרגשתי שנפלתי בין הכסאות  
מה עשיתי עם השכל שלי אני לא רב ולא איזה חוקר בעולם התוכנה אני גם לא יזם לא הצלחתי לגייס השקעה   
סך הכל עובד בסטארטאפים במהלך השבוע ולומד תורה בשבת


אבל אז התחילו להתחדש לי חידושים אמיתיים ונפל לי אסימון שיש לי משקפת מאד מיוחדת על העולם  
 וזה לא *בדיעבד* זה **לכתחילה**.  
 יש משהו מיוחד וחשוב שקורה **דווקא בתפר**. דווקא בתנועה שבין העולמות.

בפנימיות התורה יש ספירה חמקמקה שקוראים לה ספירת הדעת  
אבל היא לא נספרת עם הספירות  
היא יותר תהליך מאשר ספירה היא באמת חיה בין העולמות  
בין 7 הספירות התחתונות ל3 הראשונות  
היא בעצם תנועה שעולה מלמטה למעלה כדי להוריד שפע

אתן דוגמה יש מדע ויש טכנולוגיה  
וזה לא אותו דבר  
יזמים מצליחים הם הרבה פעמים אנשים שיודעים לקחת בעיה מהמציאות לנבור בעולמות המדע במחקרים ומאמרים ולרדת חזרה עם פתרון ישים שהופך לטכנולוגיה שכולם משתמשים בה  
זה מאד שונה כשזה מלמעלה למטה  
מישהו בא מהאקדמיה עם תגלית שהוא מנסה להפוך להמצאה שתפתור בעיות

ואתן גם דוגמה מהתורה  
משה רבנו גדל בבית פרעה ודאי למד חכמה מחרטומים ושמע שיחות סלון של שרים ומלכים  
מצד שני הוא בן של עבדים לא שייך לאליטה בה הוא נמצא  
והוא נשאר מחובר לזהות שלו.  
 דווקא מהמקום הזה  שבין שני עולמות  צמח המנהיג שהביא בשורה ענקית לעולם.

וגם התורה עצמה, אם נחשוב עליה רגע מבחוץ   
 היא לא רק נבואה.  
 היא חכמה אלוקית שרוכבת על **המצאה אנושית**  הכתב, הספר.  
 לא משנה אם זה כתב יתדות חרות על הלוחות או קולמוס על ספר תורה  
 זו טכנולוגיה אנושית שהפכה לכלי לגילוי הבשורה האלוקית.

והטכנולוגיה הזאת משמשת ליזמות חברתית להפוך קבוצה של שבטי עבדים לעם  
ומתמודדת עם כל הדינמיקות הפוליטיות המתרחשות בין השבטים וזה גם כאמור רעיון חברתי שקרה בעוד תרבויות בעולם שבטים שחוברים להיות עם.

המעברים האלו  בין שמים לארץ, בין נבואה וחכמה אלוקית למדע וטכנולוגיה לתמורות ותיקונים חברתיים  
שם קורה הקסם  
זה לא בדיעבד זה הלכתחילה ככה התחילה היהדות עצמה.

### תורה, טכנולוגיה וחברה – המשך הדרך

הרעיון שלי לעסוק בשלושה תחומים  **תורה, טכנולוגיה וחברה**   
 הוא לא ניסיון מלאכותי לחבר עולמות רחוקים.  
 זה ניסיון להמשיך את אותה תנועה קדומה,  
שדוקא בתוכה טמון העתיד

וזה, בעיניי, הסוד של **בין העולמות**.

### מה תוכלו למצוא כאן

מה אתם יכולים לצפות מהבלוג  
למאמרים בשלושת התחומים האלה,

תורה, טכנולוגיה וחברה ולעיתים קרובות משלבים ביניהם.

### מה אני מצפה לקבל

לקבל פידבק וללמוד עצמאית  
לדייק ולהכריח את עצמי להיות יסודי  
ולבסוף ליצור חיבורים  
מתוך הבנה שלבד אי אפשר להוריד דברים לעולם המעשה.